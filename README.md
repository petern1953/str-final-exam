Feladatok
1. A megjelenő táblázatban készítsd el a törlés funkcionalitást! A törlés gombra
kattintva a példa adatbázisból törlődjön az adott rekord. Törlés előtt jelenjen
meg egy megerősítő kérdés. A törléshez a UserService osztályban is hozd
létre a szükséges metódust.
2. Tedd szűrhetővé a táblázatban megjelenő adatokat! A táblázat felett hozz létre
egy beviteli mezőt. A beviteli mező értékének módosítása esetén a táblázat
azon rekordjai maradjanak láthatóak, amelyek `name` mezője részben vagy
egészben tartalmazza a beviteli mezőbe gépelt szöveget.
3. Tedd rendezhetővé a táblázatban megjelenő adatokat! Ha a felhasználó a
táblázat fejléceire kattint, akkor a megjelenő rekordok rendeződjenek az adott
oszlop szerint növekvő sorrendbe. Ha egy másik oszlop fejlécére kattint, akkor
pedig a szerint az oszlop szerint, amelyre utoljára kattintottak. Csak növekvő
sorrendbe kell rendezni.
4. Tedd módosíthatóvá a táblázatban megjelenő rekordokat! A táblázat sorainak
utolsó cellájában lévő szerkesztés gombra kattintva jelenleg megjelenik a
szerkesztő oldal. Az oldalon már létre vannak hozva a beviteli mezők. Ha a
mentés gombra kattint a felhasználó, akkor az adatbázisban kerüljenek
frissítésre az adott rekord adatai. A módosításhoz a UserService osztályban is
hozd létre a szükséges metódust.
5. Validáld az adatokat a szerkesztő űrlapon! Minden input elem előtt
kommentben feltüntettük a validálás szabályait. Attribútumok és reguláris
kifejezések használatával validáld a mezőkbe írt adatokat. Ha nem megfelelő
az adat, akkor jelenjen meg releváns hibaüzenet közvetlenül a hibás adatot
tartalmazó mező alatt. Ha az űrlap bármely mezője hibás adatot tartalmaz, a
mentés gomb legyen letiltva és ne legyen az űrlap elküldhető. Sikeres
módosítás után navigáljon vissza az alkalmazás a táblázathoz.
6. Tedd lehetővé új rekord rögzítését. Hozz létre egy teljes szélességű gombot a
lista oldalon a táblázat felett, amelyre kattintva szintén a szerkesztő űrlap
jelenik meg, de üres állapotban. Az adatbevitel során ugyanazok a validációs
szabályok legyenek érvényesek, mint a szerkesztés esetén. Megfelelő kitöltés
után a mentés gombra kattintva történjen meg az új rekord beszúrása az
adatbázisba és navigáljon vissza az oldal a táblázathoz. A beszúráshoz a
UserService osztályban is hozd létre a szükséges metódusokat. 
